Nobel-díjak feladat Összesen: 50 pont
A következő feladatban a Svéd Királyi Tudományos Akadémia által osztott Nobel-díj napjainkig
feljegyzett adatait tartalmazó szöveges állományt kell feldolgoznia. A megoldás során vegye
figyelembe a következőket:
 A képernyőre írást igénylő részfeladatok eredményének megjelenítése előtt írja a
képernyőre a feladat sorszámát (például: 3. feladat:)!
 Az egyes feladatokban a kiírásokat a minta szerint készítse el!
 Az ékezetmentes kiírás is elfogadott.
 A program megírásakor a fájlban lévő adatok helyes szerkezetét nem kell ellenőriznie,
feltételezheti, hogy a rendelkezésre álló adatok a leírtaknak megfelelnek.
 Megoldását úgy készítse el, hogy az azonos szerkezetű, de tetszőleges bemeneti adatok
mellett is helyes eredményt adjon!
1) A feladat megoldásához hozzon létre grafikus vagy konzolalkalmazást (projektet) Nobel
azonosítóval!
2) Az UTF-8 kódolású nobel.csv állomány tartalmazza a kiosztott díjak adatait. Minden
adatsorhoz rendre a következő mezők tartoznak:
 évszám
 típus (fizikai, kémiai, orvosi, irodalmi, béke, közgazdaságtani)
 keresztnév
 vezetéknév
Az adatokat pontosvessző választja el egymástól. Ügyeljen arra, hogy a fájl első sora az
adatok fejlécét tartalmazza! Amennyiben a díjat egy szervezet kapta, akkor a keresztnév
mezőben szerepel a szervezet teljes neve, míg a vezetéknév mező ebben az esetben üres.
Olvassa be a nobel.csv állományban található adatokat és tárolja el egy megfelelően
megválasztott adatszerkezetben!
3) Határozza meg és írja ki a képernyőre a minta szerint, hogy Artur B. McDonald milyen típusú
díjat kapott! Feltételezheti, hogy életében csak egyszer kapott Nobel­ díjat.
4) Határozza meg és írja ki a képernyőre a minta szerint, hogy ki kapott 2017-ben irodalmi
Nobel-díjat!
5) Határozza meg és írja ki a képernyőre a minta szerint, hogy mely szervezetek kaptak béke
Nobel-díjai 1990-től napjainkig!
6) A Curie család több tagja is kapott díjat. Határozza meg és írja ki a képernyőre a minta
szerint, hogy melyik évben a család melyik tagja milyen díjat kapott!
7) Határozza meg és írja ki a képernyőre a minta szerint, hogy melyik típusú díjból hány darabot
osztottak ki a Nobel-díj történelme folyamán!
8) Hozzon létre orvosi.txt néven egy UTF-8 kódolású szöveges állományt, amely tartalmazza az
összes kiosztott orvosi Nobel-díj adatait! A fájlban szerepeljen kettősponttal elválasztva a
kiosztás éve és a díjazott teljes neve! A sorok évszám szerint növekvő rendben legyenek az
állományban!
